Elementi essenziali di storia (fondamentali per comprendere il problema dei rapporti tra mondo occidentale cristiano e mondo islamico in cui si inserisce il difficile problema di convivenza tra Ebrei ed Arabi in Medio Oriente):
- A partire dalla metà del I secolo a.C., l’area siro-palestinese cade sotto il controllo dei Romani. Più volte gli Ebrei si ribelleranno ai Romani: le due insurrezioni più sanguinose saranno nel 71 d.C. (sotto l’imperatore Vespasiano) quando il tempio di Salomone, più volte ricostruito, sarà definitivamente distrutto e nel 135 d.C. (sotto l’imperatore Adriano). Dopo queste due rivolte fallite gli Ebrei si disperderanno in Africa ed in Europa (la cosiddetta “diaspora”).
- Nel 632 d.C. muore Maometto ed inizia l'espansione degli Arabi fuori dalla sede originaria (la Penisola arabica) in Asia, Africa settentrionale ed Europa mediterranea (vd. cartina). Gli Arabi (che considerano Gerusalemme come la seconda città santa dopo La Mecca) costruiscono sulla spianata, sorretta dal famoso “muro del pianto”, dove un tempo sorgeva il Tempio di Salomone, due moschee (quella di Omar e quella di Al-Qadsa). Al momento dell’espansione araba nel Medio Oriente la Palestina è quasi del tutto priva di una presenza ebraica, a causa della diaspora avvenuta dopo il fallimento delle rivolte antiromane (vd. punto precedente): questo è un elemento di fondamentale importanza per capire gli avvenimenti successivi.
- Interruzione dell'avanzata degli Arabi nel 732 d.C. a Poitiers (Carlo Martello) e nel VII-VIII secolo nel Sinkiang cinese e a Costantinopoli (vd. cartina).
- Invasione e stanziamento dei Turchi Ottomani in Anatolia verso la metà del XIV secolo, conquista di Costantinopoli nel 1453 (fine dell’Impero bizantino) e loro espansione fino al 1680 in Europa, Africa settentrionale e Medio Oriente (vd. cartina).
- Decadenza progressiva dell'Impero Turco nel XIX e XX sec. (Guerre balcaniche con l’indipendenza dei Paesi della Penisola Balcanica) e fenomeno della colonizzazione europea in Africa settentrionale (Marocco settentrionale alla Spagna; Marocco meridionale, Algeria, Tunisia alla Francia; Egitto al Regno Unito).
- 1911-1913: guerra italo-turca e conquista italiana della Libia e del Dodecaneso (Rodi ed isole limitrofe) in Grecia.
- 1° Guerra Mondiale (1918): sconfitta della Turchia che cessa di essere un impero e cede Palestina e Giordania al Regno Unito e Siria/Libano alla Francia. Nel 1917 il Primo Ministro inglese Balfour si esprime favorevolmente alla creazione di una “sede nazionale” ebraica in Palestina.
- Nel 1921 proclamazione della Repubblica turca.
- Alla fine della Seconda Guerra Mondiale le pressioni dell’opinione pubblica internazionale ebraica, anche a fronte della partecipazione a fianco degli Alleati nella Guerra di numerosi Ebrei e della persecuzione nazista in Germania dal 1935 (approvazione delle leggi razziali di Norimberga) fino al 1945 (i famigerati campi di concentramento), premono per la creazione di uno Stato ebraico in Medio Oriente (una sorta di “risarcimento” politico ed umano).
- 1947: piano di spartizione dell'ONU della Palestina in due aree riservate agli Ebrei ed ai Palestinesi (vd. cartina).

 - Maggio 1948 (15 maggio): proclamazione di indipendenza dello Stato di Israele (non riconosciuta dai Paesi arabi) e scoppio della Prima Guerra Mediorientale (contro Siria, Libano, Egitto, Giordania) che termina con l'occupazione israeliana di tutti i territori che l'ONU nel '47 aveva concesso ai Palestinesi (vd. cartina) e l’espulsione di molti Palestinesi che saranno accolti nei Paesi arabi (“diaspora palestinese”). L'ONU vota una risoluzione che impone "il cessate il fuoco", il ritiro israeliano dai territori occupati e l’indennizzo ai Palestinesi espulsi. La guerra termina senza trattati di pace e con il rifiuto israeliano di indennizzare i Palestinesi. Quanto ai territori occupati Israele si ritira dalla sola Cisgiordania (in cui presto torneranno i Palestinesi) e la città di Gerusalemme viene divisa in due zone: quella ovest sotto il controllo israeliano e quella est sotto il controllo della Giordania (di cui diventa capitale).
- 1956: a causa della nazionalizzazione del Canale di Suez (di proprietà franco-britannica) da parte di Nasser si apre una crisi internazionale: Israele, appoggiato da Francia e Inghilterra, attacca l’Egitto e invade il Sinai. L’operazione fallì però a causa dell’aperta condanna di USA e URSS.
- 1964: Arafat fonda l'OLP (Organizzazione per la liberazione della Palestina), struttura terroristica anti israeliana, responsabile di numerosi attentati (il più famoso è quello organizzato in occasione delle Olimpiadi di Monaco di Baviera in Germania nel 1972, quando molti atleti israeliani furono assassinati da un commando palestinese).
- 1967: Guerra dei "sei giorni" (Terza Guerra Mediorientale). A seguito della chiusura del Golfo di Aqaba da parte di Nasser, Israele occupa, con un attacco fulmineo contro Egitto, Giordania e Siria, la penisola del Sinai, la Cisgiordania e le alture del Golan (vd. cartina). L'ONU impone "il cessate il fuoco" e la guerra termina senza trattati di pace. Negli anni successivi verranno insediate numerose colonie ebraiche (kibbutz) nei “territori occupati” (Sinai, Cisgiordania e Golan): la convivenza tra queste colonie di Ebrei e la maggioranza araba sarà sempre conflittuale.
- 1970: “settembre nero” in cui Hussein di Giordania caccia i Palestinesi e i militanti dell’OLP, a causa delle ritorsioni israeliane, provocando molti morti e l’esodo in massa in Libano. Dagli anni successivi il Libano sarà teatro di una drammatica guerra civile e di un attacco militare di Israele, sempre a causa della presenza dell’Olp.
- 1973: Guerra del "Kippur" (Quarta ed ultima Guerra Mediorientale). Gli Egiziani, con un attacco a sorpresa preparato nei giorni del Capodanno ebraico, tentano invano di rioccupare il Sinai (e la Siria il Golan) senza esito. L'ONU impone "il cessate il fuoco" e la guerra termina senza trattati di pace.
- 1979: Trattato di Camp David in cui Sadat (Capo di Stato egiziano) riconosce lo Stato di Israele e quest'ultimo gli cede il Sinai. Il Canale di Suez diventa di libero transito anche per Israele. Per ritorsione gli Stati della Lega araba aumentano il prezzo del petrolio (periodo dell'austerity). Un anno dopo, nel 1980, Sadat sarà ucciso in un attentato da parte di estremisti arabi.
- 1988: Re Hussein di Giordania riconosce Israele e cede la Cisgiordania con Gerusalemme est. Gerusalemme diventa la capitale “morale” dello Stato di Israele (la capitale politica è Tel Aviv).
- Negli anni ’80-’90 Arafat e l’OLP abbandoneranno la lotta armata e diventeranno interlocutori politici rappresentanti degli interessi dei Palestinesi: l’OLP cessa di esistere e nasce l’ANP (Assemblea Nazionale Palestinese). Arafat diventerà l’interlocutore politico per i Palestinesi nei rapporti con i Paesi occidentali.

 - 1993 (13 settembre): Incontro di Washington tra Rabin (Capo di Stato israeliano) e Arafat (leader politico palestinese), preceduto da altre conferenze tenute a Madrid ed Oslo. Progetto di costituzione di uno Stato palestinese in Cisgiordania e nella striscia di Gaza, che fallisce a causa della recrudescenza degli scontri tra Palestinesi e coloni ebraici. Da lì a poco, nel 1995, Rabin sarà ucciso da un estremista ebreo.
- Gli accordi di pace sottoscritti negli anni ’90 sono rimasti “lettera morta” a causa dell’intransigenza sia dei “falchi” israeliani che si oppongono allo smantellamento delle colonie ebraiche nei territori occupati, sia di quelli arabi (in particolare l’organizzazione politico-terroristica detta Hamas, collegata ai gruppi fondamentalisti islamici come Al Qaida) che vorrebbero l’eliminazione dello Stato d’Israele. Numerose sono le rivolte antiebraiche a Gaza e in Cisgiordania (intifada 1987 – 2000 - 2015).
- A partire dal 2000 lo Stato di Israele ha evacuato le colonie dalla striscia di Gaza, ma ha eretto un muro di separazione tra la Cisgiordania ed il resto dello Stato, per permettere controlli più accurati da parte della polizia e prevenire attacchi terroristici.
- 2012: l’ONU, a maggioranza, ammette la Palestina come “Stato osservatore”, nonostante l’opposizione di Israele che continua ad aumentare il numero di insediamenti di coloni ebraici in Cisgiordania.